---
---
Redovisning kmom01
=========================


**Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.**  
Efter att ytligt läst igenom PHP The Right Way så känner jag att jag har lite koll på det mesta och samtidigt att jag inte har väldigt mycket att lära mig. Något som känns väldigt bra är att största delen styckena i artikeln känns bekanta, då de är saker som vi gått igenom i tidigare kurser. Något som jag på rak arm kan säga känns som en styrka är databaser. Trots att jag vet att jag har mycket kvar att lära så känns det ändå som en del jag har bra förståelse för. När det kommer till svagheter så finns det som sagt mycket kvar att lära om det mesta, dock får jag nog säga att säkerhet något jag tycket är väldigt intressant och gärna vill lära mig mer om.


**Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?**  
Sidan som jag använt som källa är [kinsta.com](https://kinsta.com/blog/php-frameworks/) men när det kommer till de tre mest populära ramverken för 2020 så är det flesta sidor överens om följande ordning:  
1. [Larvel](https://laravel.com/)
2. [Symfony](https://symfony.com/)
3. [CodeIgniter](https://codeigniter.com/)


**Berätta om din syn/erfarenhet generellt kring communities och specifikt communities inom opensource och programmeringsdomänen.**  
När det kommer till communities inom opensource så är det inget jag har satt mig in i och inget som jag ens funderat över innan jag kollade på videon. Måste säga att det var en väldigt intressant video som gav mig en helt ny syn på phps community.  
När det kommer till andra communities så vet jag inte hur jag hade klarat denna utbildningen utan StackOverflow och GitHub och liknande. När man stöter på problem så går det alltid att hitta någon tråd med någon som har haft samma eller liknande problem.


**Vad tror du om begreppet “en ramverkslös värld” som framfördes i videon?**  
Jag vill börja med att säga att även denna videon var väldigt intressant och gav mig en ny syn på ämnet. Innan jag kollade på den hade jag en bild utav vad jag skulle skriva på denna punkt och nu vet jag ärligt talat inte. Å ena sidan så tycker jag att han har helt rätt i att vi borde sträva åt att vara "Framework agnostic". Å andra sidan så känner jag att ramverk fyller en viktig funktion.


**Hur gick det att komma igång med din redovisa-sida?**  
Både bra och dåligt. Första uppgiften gick galant och även första delen på andra uppgiften. Dock krånglade jag till att börja med till det lite för mig själv när jag skulle göra apit. Det slutade men att jag raderade koden jag skrivit och gjorde om från grunden. Då gick det väldigt mycket lättare.


**Några funderingar kring arbetet med din kontroller?**  
Då vi jobbade en del men kontrollers i oophp så känns det som att man har hyfsad koll. Det finns såklart hela tiden nya saker att lära sig men grunden är den samma så det känns bra.

**Vilken är din TIL för detta kmom?**  
Det var många intressanta lärdomar i detta kursmoment. Jag skulle vilja säga att min TIL är djupare insyn i ramverk men det känns fortfarande som man bara har skrapat på ytan. En annan lärdom som jag inte hade förväntat mig var insynen i phps community. Väldigt intressant.
